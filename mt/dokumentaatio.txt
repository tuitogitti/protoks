HELPPOKÄYTTÖISEN ASIAKASPALAUTEJÄRJESTELMÄN PROTOTYYPPI

Yritys Z tarvitsi mahdollisimman helppokäyttöistä asiakaspalautejärjestelmää. Olemassa 
olevat järjestelmät koettiin liian hankaliksi käyttää. Lyhyen pohdinnan jälkeen päätettiin 
toteuttaa järjestelmä, jossa sama kysely on toiminnassa koko ajan nonstop-periaatteella, 
ja uusia kyselyitä ei tarvitse koskaan luoda. Kaikki tulokset kootaan yhteen tauluun/tiedostoon, 
ja niiden tunnisteena on aikaleima. Tulosyhteenvetoja voi tehdä eri ajanjaksoilta, jolloin 
nähdään erittäin hyvin tulosten kehitys. Esim. verrataan kymmentä vanhinta tulosta kymmeneen 
uusimpaan. Tällöin hallinnoijan ei tarvitse ylläpitää sovellusta millään tavalla. Riittää kun 
kirjautuu tulossivulle ja valitsee ajanjaksot, joille tekee tulosten vertailun. Jos haluaa, 
voi tuloksia myös tarkastella valitsemaltaan ajanjaksolta ilman vertailua.

Sovellus on jaettu kahteen osaan:

-mt-frontend - sisältää sovelluksen frontendin
-mt-backend - sisältää sovelluksen backendin

HUOM! Backendin data-kansion tulee sijaita julkisesti saatavilla olevan www- tai public_html 
-kansion ulkopuolella. Sijainti Linux-palvelimella voi olla esimerkiksi /home/username/data.
Data-kansiossa sijaitsevaan Results.json-tiedostoon on oltava kirjoitusoikeudet.

Frontend: Typescript/Angular/Surveyjs. Palautekysely on kuvattu JSON-muodossa, ja sitä voi 
muokata. Tämä toiminto on kuitenkin oletuksena pois päältä, ja käytössä on vain yksi ennalta 
määritelty kysely. Frontendissä tulokset kerätään JSON-muodossa, ja JSON-data välitetään 
Backendiin. Frontendissä on myös mahdollisuus tulostaa kysely. Kyselyyn kirjautuminen on tehty 
erittäin helpoksi. Frontend toimii kaikissa web-selaimissa.​

Backend: PHP/MySQL/JSON-tiedostot. Backend ottaa vastaan JSON-muotoiset kyselyn tulokset, ja 
tallentaa ne tietokantaan ja/tai JSON-tiedostoihin. Backendin admin-tilassa on kaksi pääsivua: 
tulosten tarkastelu ja tulosten vertailu. Molemmilla pääsivuilla tuloksia on mahdollista 
suodattaa ajan perusteella. Lisäksi backendissä on mahdollisuus muokata kyselyä, mutta tämä 
toiminto on oletuksena pois päältä. Backendin admin-tilaan kirjaudutaan käyttäjätunnuksilla. 
Backend toimii kaikilla palvelimilla, joilla on käytössä PHP, eli käytännössä kaikilla 
palvelimilla.​

Järjestelmä on peruskäytössä täysin toimiva, mutta lisäominaisuudet, kuten palautekyselyn 
muokkaus tai vastausten visuaalinen esitys graafeina ovat keskeneräisiä tai puuttuvat. 
Kokonaisuudessaan järjestelmä on mahdollisimman helppokäyttöinen, ja toimii mahdollisimman 
yksinkertaisella ja halvalla alustalla. Se on mahdollista asentaa toimimaan myös ilman 
tietokantaa, jolloin dataa säilytetään pelkästään JSON-tiedostoissa. Tämä soveltuu tapauksiin 
joissa palautteiden määrä jää alle tuhanteen kappaleeseen, koska tiedostojen käsittely voi 
alkaa tämän jälkeen hidastamaan toimintaa. Järjestelmässä ei ole datan varmuuskopiointia, 
mutta palvelintilan tarjoaja hoitaa yleensä sekä tietokannan että tiedostojen varmuuskopioinnin. 
Järjestelmän tietoturva on perustasoa. Julkaistuun järjestelmään ei muutaman kuukauden koekäytön 
aikana kohdistunut mitään tietoturvauhkia ja se toimi koko ajan normaalilla tavalla.

